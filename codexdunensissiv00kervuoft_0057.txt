CODEX DUNENsls. 15

tiam deserere ct in fugae praesidium convertere gressus nostros. Amisimus
enim grangiam nostram Bossombre et quicquid in bonis ibidem habuimus,
nam ibidem exercitus praedictorum fixerunt tentoria per dies plures, etsie
radicitus arbores, bladum, domos et casale destruxerunt, quod non apparet
ibi fuisse manu bominis operatum, nisi solummodo terra vacua et lapides
diruti et combusti. Bona etiam quae erant in turri super rivum Fontis Orto-
rum, sarraceni pedites abstulerunt, molendinum quoque et domos, con-
fractis molis, ignis voragini submiserunt. Roscia etiam grangia nostra
combusta est et destructa, etsie praesentis anni labores agrorum nostrorum
amisimus, quod ad sustentationem nostram nisi valde modicum, et nisi
aliunde nobis Deus subveniat, non habemus, Mor-amur siquidem in civi-
tate Tripolitana, nec audemus ad abbatiam reverti, quia pro lirmo habetur
quod iterato reversuri sunt ut non effugiat ab eis quicquid eorum attingere
manus poterit. Praeterea noveritis quod fortissimum castrum quod dicitur
saphet, quod erat Templariorum, mirabiliter armis bellicis praeparatum
et bellicosissimis viris religiosis et aliis secularibus munitum, quod castrum
ille fortissimus soldanus Saladinus, quondam, per tres annos et quatuor
menses, obsederat, nec vi capere potuit, iste Bendocdac soldanus Babi-
loniae per sex hebdomadas continue, die noctuque, ferociter, crudeliter,
incessanter obpugnans, peccatis christianorum exigentibus, cepit, et omÎ‡
nes christianosquos intus invenit, gladio trucidavit. Unde timetur quod
non sit civitas, nec castrum quod si voluit obsidere, quin possit capi ab
eo. Vobis igitur, qui non solum in nostris, sed etiam in totius populi chri-
stiani prosperitatibus congaudetis et tristamini in adversis, praedicta do-
lendo referimus, supplicantes ut nos et christianum populum citramarinum
qui vires ad resistendum tantae potentiae non babemus, precibus vestris
apud Dominum recommendatos habere velitis, ut quibus vires propriae
non sufficiunt, suum dignetur clementer auxilium impartiri.

