conax nonensis. ’ 457

mitatis angustias illius specialis haereditatis dominicae, videlicet Terrae
Sanctae ab infidelibus mirabiliter conculcatae, in qua idem patris aeterni
filius, nostrae carnis indumento contectus, salutem humani generis pie-
tate ineffabili extitit operatus, quamque sua ipse voluit corporali insi-
gnire praesentia et proprii aspersione sanguinis consecrare, multa sollici·
tudine studuit eidem terrae retroactis temporibus, quibus potuit remediis,
ut eriperet ab ipsis impiis, subvenire· Et quia inter caeteros, quos
professio christianae religionis includit, milites et fratres militiae domus
Templi Jherosolimitani, sicut est toti orbi notorium, tanquam speciales
ejusdem fidei pugiles et jam dictae terrae praecipui defensores, ipsius
terrac negotium principaliter gerere videbantur, ipsos et eorum ordinem
praefata Ecclesia specialis favoris plenitudine prosequens, eos adversus
Christi hostes crucis armavit signaculo, multis exaltavit honoribus, ditavit
facultatibus ac diversis libertatibus et privilegiis communivit. nii nimirum,
cum crederentur in divino servitio sub regulari habitu fideliter militare,
sibi quasi cunctorum manus fidelium cum multiplici erogatione bonorum
sentiebant multipharie, multisque modis propter ea adjutrices, sed proh
dolor! nova et calamitosa vox de malignitatis fratrum ipsorum enormitate
progrediens, nostrum replevit, immo verius perturbavit auditum. llaec
enim vox nuntia lamentationis et gemitus, audientibus horrorem ingerit,
,commovet animos, mentes turbat et cunctis christianae fidei cultoribus
novae amaritudinis calicem subministrat, et dum facti seriem ejus neces-
sitate poscente depromimus, noster attenuatur prae angustia spiritus, et
valetudinis fatigata confractibus membra singula prae nimio dolore
tabescunt. Dudum siquidem circa nostrae promotionis ad apicem summi
pontificatus initium, etiam antequam Lugdunum, ubi recepimus nostrae
coronationis insignia, veniremus, ct post tam ibi quam alibi, secreta quo-
rumdam nobis insinuatio patefecit quod magister, praeceptores et alii
fratres ordinis dictae militiae Templi, ct etiam ipse ordo qui ad desen-
sionem patrimonii ipsius Domini Nostri Jhesu Christi fuerant in transma-
rinis partibus deputati, contra ipsum Dominum in scelus apostasiae
nephandum, detestabile ydolatriae vitium, execrabile facinus sodomorum
et haereses varias erant lapsi. Sed quia non crat verisimile, nec credibile
videbatur quod viri tam religiosi, qui praecipue pro Christi nomine suum
saepe sanguinem effundere ac personas suas mortis periculo frequenter

