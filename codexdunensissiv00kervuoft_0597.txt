CODEX DUNENSlS. 555

contra facientes excommunicationis vinculo innodamus et denuntiamus a
canone excommunicatos. ltem, cum nonnulli abbates hujusmodi pro·
vinciae inter se ordinaverint et conspirationem, ut fertur, fecerint quod

. si contingat aliquem episcopum contra abbatem aliquem velle procedere

sibi subditum—pro suis excessibus vel alias puniendum, quod ad defen-

· sionem ejusdem contribuent et ad sumptus communes omnium defendetur,

quod non est dubium sore contrarium juri sui episcopi et contra juramen-
tum suae professionis, per quam suo episcopo est astrictus, et contra
ecclesiasticam libertatem, mandamus tales quod baec revocent infra men-
sem et a talibus se abstineant, alioquin excommunicationi subjaceant ipso
facto. Item, quod si qui excommunicati publice sententias excommuni-
cationis per biennium et amplius animo sustinuerint indurato, vocentur
ad proximum concilium tanquam suspecti de haeresi, et in eodem concilio
contra tales, ut justum fuerit, procedatur.

· Quae omnia redigi fecimus in scriptis et in ipso concilio sollempniter

⁴ promulgari, praecipientes dictrictius et mandantes auctoritate praedicti

concilii universis et singulis provinciae Remensis quatenus quae taliter
pro defensione libertatis ecclesiasticae et ipsarum ecclesiarum statu paci·
fico duximus ordinanda, prout superius continetur, servent et teneant
illibata. ln quorum testimonium et munimen sigillum nostrum una' cum
sigillis praesentium suffraganeorum nostrorum praesentibus duximus ap·

” ponendum. Et nos G. Suessionensis, G. Laudunensis, S. Belvacensis.

J«. Catbalanensis, G. Attrebatensis et G. Ambianensis episcopi sigilla nos-
tra una cum sigillo praedicti reverendi patris in testimonium praemissorum
duximus apponenda. Datum anno et die mercurii supradictis.

