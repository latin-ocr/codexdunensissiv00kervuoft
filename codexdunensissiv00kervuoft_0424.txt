382 CODEX DUNENSlS.

es Petrus et super hanc petram aedificabo ecclesiam meam u, ut ejusv-
dem ecclesiae structura mirabilis in ejusdem principis ac successorum
ipsius solidissima petra verae fidei stabilita nullis denuo fluctuaret errori-⁴
bus, nullis surgentium tempestatum procellis orthodoxae fidei obviis qua·-
teretur, sed in Christi vicario ejusdem fidei sacrosanctae vero cultore
columpnae ecclesiae militantis velut solidatae super rectitudinis bases nu·-
tare non valeant, ut sagena summi piscatoris dexterae quae inhaerens pro-
cellis intumescentibus cogatur in naufragii profunda submergi, ne siquis,
quod absit, super specula Universalis Ecclesiae et Apostolicae Sedis sum-
mus speculator pro salute omnium constitutus a rectitudine fidei et cultu
ejusdem catholicae religionis exorbitans gerat perfide perfidiam, non
absque universali periculo universorum , capite languescente statui generali
fidelium irremediabilia pericula imminerent. Sane dudum, postquam divina
operante clementia fuimus ad apicem summi apostolatus assumpti, primo
Lugduni, deinde Pictavis cum nostra curia residentes, karissimus in Christo
filius noster Philippus, rex Franciae illustris, zelo, ut credimus et ut ipse
proponebat, fidei orthodoxae ct devotionis accensus, credens universali
ecclesiae multum expedire, nos cum instantia requisivit, et id ipsum dilecti
filii nobiles viri Ludovicus, natus clarae memoriae Philippi regis Franco-
rum, Ebroieensis, Guido Sancti Pauli, Nicholaus Drocensis, comites, ac
NVillelmus de'Placentia, miles, qui contra Bonifacium papam octavum,
praedecessorem nostrum,quem dicebant in labe pravitatis haereticae deces-
sisse, crimen haereseos se velle opponere et ad illud probandum sufficien-
tes probationes habere, illasque coram nobis velle proponere asserebant,
postularunt instanter quod ipsis videlicet nobilibus benignam audientiam
exhibentes ad recipiendas probationes hujusmodi, memoriamque damp-
nandi ejusdem defuncti justitia praevia procedere curaremus.

Nos vero, quamvis dc ipso qui de orthodoxis parentibus et catholica
patria traxit originem ac in Romana curia pro majori parte vitae suae
nutritus extitit, et dum cum Martino in Franciae ac Adriano in Angliae
regnis praedecessoribus nostris Romanis pontificibus legationis officio fun-2
geretur successivis temporibus, quasi continue 'conversatus cancellariae
officium exercuit cum eisdem, et subsequenter in dicta Romana curia in
qua prius exercuerat advocationis officium, ad officium notarii primo et
deinde ad honorem cardinalatus Sanctae Romanae Ecclesiae, et demum

