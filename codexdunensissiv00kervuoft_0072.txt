30 CODEX DUNENSIS.

abbatis Sancti Bavonis in Gandavo suscepimus, continentes quod ipse de
assensu capituli sui et presbyterorum Sancti Michaelis, salvo jure suo et
ecclesiae suae et salvo jure parrochiae sacerdotum, benigne concedit ut “
extra Gandavum monasterium monialium Cisterciensis ordinis construatur,
ita quod de terris quae decimas solvere consueverunt, dictum monasterium
de cetero decimas sine contradictione persolvat et terras in fundo Sancti
Bavonis nullo penitus modo sine consensu abbatis Sancti Bavonis acquirat.
Si quas autem terras in fundo Sancti Bavonis comparaverit, recognitionem
emptionis juxta consuetudinem ecclesiae Sancti Bavonis persolvat, sicut
easdem terras laycus comparasset. Quia vero dictas terras ab ipso possessas
non continget vendi forsitan ita frequenter ac si eas layca persona teneret,
saepedictum monasterium monialium dabit memorato abbati aliquem cen-
sum annuum ab ipso abbate imponendum et taxandum. Laycum quoque
coram abbate tenebitur substituere, qui de dictis terris relevium abbati
solvat et de omnibus ad jus fundi pertinentibus respondeat, ae si easdem
terras laycus possideret. De terris quoque in prato de Herk ...... jacen—
tibus habitis vel acquirendis, pro quolibet bonario censum sex denariorum
dabit abbati annis singulis in festo Sancti Bavonis. Et si quas terras quae
abbati solvere decimas consueverunt, in ortos vel pomeria converterit vel
aedificiis occupaverit, dampnum inde proveniens abbati tenebitur restau-
rare, si tantam terram in praedictos usus assumpserit quod evidens damp-
num inde proveniens abbas noluerit sustinere. Pro recompensatione vero
illius dampni saepefatum monasterium competentes redditus in fundo Sancti
Bavonis abbati tenebitur assignare, et, si quando idem monasterium lia-
buerit abbatissam, litteras ipsjus de ratihabitione memorata abbati exhi-
bere debebit tenorem praecedentium continentes.

Nos igitur paci et concordiae praedictarum ecclesiarum volentes in pos-
terum providere , praefatam concessionem et praedictam ordinationem
ratas et gratas habemus et praesentis scripti patrocinio communimus. Si
vero super aliis articulis qui superius non sunt expressi, inter easdem
ecelesias quaestio oriatur, nos conquerentibus super hiis plenam justitiam
exhibebimus, et inter ipsas ecclesias pacem et concordiam curabimus con-
servare, jure ecclesiae Sancti Bavonis et jure Cisterciensis ordinis semper

salvo. Ut haec autem firma permaneant, praesentes litteras scribi fecimus
et sigilli nostri munimine roborari. Actum , etc.

