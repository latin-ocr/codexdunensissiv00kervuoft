‹JODEx DUNENSlS. 337

tratum quod quidam monachi et conversi, specialiter autem tales, in
contemptum dicti ordinis et scandalum plurimorum, a dicto monasterio
propria voluntate exeuntes, regula disciplinae et obedientiae derelicta,
in diversorum locorum partibus et interdum in ejusdem monasterii
curtibus latitantes, ipsosque in personis¹ et bonis inquietent gravius,
turbent et molestent, se gerentes perverse in sui creatoris contumeliam ac
non modicum suarum dispendium animarum. Unde, cum ex officio nostro,
ne religiosi viri vagabundi salutis propriae detrimentum incurrant aut
sanguis eorum de suorum requiratur manibus praelatorum, a nostra tenea-
mur censura qua convenit compellere sic errantes, ut semita erroris sui
derelicta redeant ad suum ordinem monasterii disciplinam et obedientiam
debitam servaturi,vobis in virtute sanctae obedientiae et sub poena suspen·
sionis latae sententiae in vos, si in executione praesentis mandati negli-
gentes fueritis aut remissi, tirmiter praecipimus et mandamus quatenus
moneatis praedictos omnes et singulos, ac specialiter dictos fratres sic
errantes, ut erroris sui semita derelicta ad eorum ordinem et monasterium
redeant et regularem disciplinam et obedientiam secundum quod congruit
suis votis observent et ab eorum superioribus poenitentiam recipiant salu-
tarem. Alioquin ipsos extunc excommunicetis et excommunicatos publice
nuntietis, praecipientes sub poena excommunicationis ne quis dictos
excommunicatos hospitio recipiat vel quoquo modo faveat, aut in potu,
cibo, colloquio seu aliquo alio humanitatis solatio eisdem communicare
praesumat in errore durantibus supradicto. Insuper vobis mandamus
quatenus si sic excommunicati in sua malitia perseveraverint, nec ad
matris Ecclesiae unitatem redire curaverint, moneatis dominos temporales
sub quorum dominio vel districtu hujusmodi errantes inventi suerint, ut
ipsos capiant et suo abbati deliberent, alioquin ipsos dominos temporales
vel eorum loca tenentes excommunicetis et excommunicatos publice nun-
tietis, cum dignum existat ut quos Dei timor a malo non revocat, saltem
coherceat severitas disciplinae, villas etiam seu loca in quibus sic errantes
manserint, quamdiu ibi manendo steterint, interdicti sententiae suppo-
natis.

45

