CODEX DUNENSIS. 83

enim vices hic gerimus, lumborum cujus est justitia cingulum et tides
cinctorium renum ejus. Canite igitur tuba, sanctificate jejunium, vocate
caecum, congregate populum, coadunate Ecclesiam , ut ipsi ad Deum qui
Î¼ nos Apostolica Sede per obitum sanctae memoriae Benedicti papae prae-

decessoris nostri proximo vacante per electionem canonicam et concordem
cardinalium sanctae Romanae ecclesiae cui praesidemus, nunc fratrum
nostrorum benignitate misericordiae suae ad regimen summi pontificatus
assumpsit, et in eorum, necnon serenissimi principis karissimi filii nostri
Philippi, regis Francorum illustris , aliorumque principum et nobilium et
multitudine populi copiosa praesenti peragere benedictionem nostram per-
misit, porrigant preces quod ad laudem suam, salvum et incolumem suae
nos servet Ecclesiae, detque nobis servo suo cor docile, et judicare possi-
mus et regere populum suum ac inter bonum et malum discernere quod
periit et praecipue terram sanctam memoratam requirere, abjecta reducere,
alligare confracta, consolidare infirma, sortia custodire ac pinguia, com-
missum gregem in judicio et justitia pascere et illum taliter salubribus
monitis confovere quod ejus sanguis in extremo judicio de nostris non
requiratur manibus, sed cum eo in aeterna Christi tabernacula suscipi
mereamur. Verum quia hujusmodi orationum suffragia nimis insident
cordi nostro, et illa pro nobis, ut praemittitur, cupimus exhiberi, volumus
et nichilominus vobis praesentium auctoritate mandamus quatenus nobis
per vestras litteras, quas propterea injunxeritis, orationes et missas et
quicquid inde feceritis significare curetis, scientes quod quanto numero-
siora suffragia de quibus praedicitur facietis offerri, tanto favorabiliores
vobis proponimus inveniri.

Datum Lugduni, xvi kalendas decembris, pontificatus nostri anno

primo.

