conssx DUNENSlS. 295

honestum, in spiritualibus et temporalibus circunspectum, valentem ct
scientem eeclesiae nostrae jura tueri, videlicet magistrum Nicliolaum de
Ambianis, canonicum nostrae ecclesiae, aliis in alios dirigentibus vota sua.
, factaque collatione numeri ad numerum, zeli ad zelum, meriti ad meritum,
inventum est in praefatum magistrum N. majorem ‘et saniorem partem
totius capituli consensisse. Quod videntes alii qui in scrutinio alios nomi-
narant, videlicet majorem et saniorem partem totius capituli in praefatum
magistrum N. consensisse, praedictae nominationi de magistro N. consen-
serunt, et una cum aliis adhaeserunt eidem. Quibus actis incontinenti
Willelmus de Wevelswale, noster concanonicus, nomine suo eteorum qui
in dicto scrutinio praedictum magistrum N. nominarant, et nomine totius
capituli et de consensu eorum ac mandato, praefatum magistrum N. elegit
in decanum nostrae ecclesiae per haec verba: ln nominc Patris et Filii et
Spiritus Sancti. Ego willelmus de Wevelswale, canonicus ecclesiae Sancti
Donatiani Brugensis, nominc meo et omnium qui consenserunt in prae-
dictum magistrum N. et nomine totius capituli nostri de mandato eorum
eligo in decanum ecclesiae nostrae Sancti Donatiani Brugensis vii-um pro-
vidum et discretum magistrum Nicholaum de Ambianis, nostrum liujus χ
ecclesiae concanonicum. Quibus actis, cum instantia nos onmes et singuli
requisivimus eumdem ut electioni de se sactae suum vellet praebere assen-
sum. Qui volens uti juris consilio, nobis respondit se deliberaturum. Habita
deliberatione, pro profectu eeclesiae, non recusans laborem, die Jovis post
octavas Epyphaniae in nostro capitulo electioni de se factae consensit in
haec verba : Ego magister Nicholaus de Ambianis, canonicus ecclesiae Beati
Donatiani Brugensis, electus in decanum ejusdem ecclesiae, in primis
protestor quod per consensum electioni de me factae in decanum ecclesiae
praedictae et acceptationem dicti decanatus, si me consentire et acceptare
contingat, non fiat mihi praejudicium in canonicatu et praebenda quos in
ecclesia praedicta obtineo, si appareat ipsum decanatum alii deberi et
mihi non competere vel competere non posse. Hac protestatione praemissa,
ego dictus magister Nicholaus de Ambianis a praedicta protestatione non
recedens, immo eidem firmiter inhaerens, dictae electioni de me sactae, si
dictus decanatus nulli alii de Jure competat seu etiam debeatur. consentio
et dictum decanatum accepto.

