508 CODEX DUNENSIS.

toris Domini Nostri Jhesu Christi, qui per omnes dies ebdomadae, die
veneris duntaxat excepta, quasi quamdam in modum lapidis duritiam
repraesentat, die vero praedicto ut plurimum hora sexta liquescit, gutta-
timque distillat, pluraque alia multa miracula immensa Dei potentia in
fidelium populorum praesentia ex devotione accedentium in magna multi—
tudine ad ecclesiam antedictam inibi operatur, ex quibusldicta ecclesia
grandi redditur veneratione colenda, favoribus extollenda, praecipuis stu-
diis honoranda, sollicitis et sonoris laudum praeconiis veneranda, quodque
dilecti filii burgimagistri, scabini, consules et universitas villae Brug‘ensis
dictae dyocesis verae dilectionis fervore et zelo intimae devotionis accensi
a septennio citra vel circiter in festo lnventionis Sanctae Crucis, cum prae-
latorum et clericorum tam ipsius villae quam circumvicinorum lqcorum
multitudine copiosa, processionaliter dictam villam circumeunt, sanguinem
ipsum in ejusdem sanguinis honoris et reverentiae plenitudinem deferentes,
ut ex hoc sibi per operis meritum et aliis pretio sanguinis praedicti redemp-
tis proficiant, per exemplum inducendo eos ad visitandum dictam ecclesiam
et locum in quo ipsa consistit, et ad exhibendam effuso pro eis sanguini
reverentiam omnimodam et honorem : nos quibus praedicta miracula ipso-
rum experien tia jam multipliciter patefecit, dignum et congruum quinimmo
‹lebitum arbitrantes ut ecclesiam ipsam quam lpse cujus, licet immeriti,
vices in terris gerimus, voluit proprii sanguinis splendore fulgere, odore
respergere ac laudibus venerari, exhibitione reverentiae uberius prosequa-
mur, dictorum burgimagistri , scabinorum, consulum et universitatis
hujusmodi exemplum laudabile prosecuti, Universitatem Vestram rogamus,
monemus et hortamur attente, in remissionem vobis peccaminum injun-
gentes quatenus ad ecclesiam ipsam imploraturi a Domino intervenientibus
sanguinis ejusdem suffragiis veniam delictorum in humilitate spiritus acce-
datis. Nos enim ut iidem fideles eo concurrant libentius ad eamdem quo
suae devotionis affectum sibi magis ex divinae ac nostrae gratiae largitione
senserint fructuosum, de omnipotentis Dei misericordia et Beatorum Petri
et Pauli apostolorum ejus auctoritate confisi, omnibus vere poenitentibus
et confessis qui causa devotionis ad ecclesiam et locum praefatos in dicto
sesto vel infra quindenam festum ipsum immediate sequentem, villam cir-
cumeundo praedictam, ac in die veneris majoris ebdomadae ad ecclesiam
ipsam accesserint, annuatim quinque annos et quinque quadragenas, sin-

 

