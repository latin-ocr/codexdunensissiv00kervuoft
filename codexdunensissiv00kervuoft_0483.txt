„vqs—..- -=-— ,κ . Α .-

CODEX DUNENSIS. 441

non modica petierunt. lpsi vero cardinales, quia Ecclesia non claudit gre-
mium redeunti, ab eisdem magistro et praeceptoribus, haeresi abjurata
expresse, ipsis secundum formam Ecclesiae auctoritate nostra absolutionis
beneficium impenderunt, ac deinde ad nostram praesentiam redeuntes,
confessiones et depositiones praedictorum magistri et praeceptorum in
scripturam publicam per manus publicas, ut est dictum, redactas nobis
praesentarunt, et quae cum dictis magistro et praeceptoribus fecerant,
retulerunt, ex quibus confessionibus et depositionibus et relatione sci-
vimus saepefatos magistrum et fratres in praemissis et circa praemissa, licet
quosdam ex eis in pluribus et alios in paucioribus, graviter deliquisse.
Attendentes autem quod scelera tam horrenda transire incorrecta absque
Dei omnipotentis et omnium catholicorum injuria non poterant, nec debe-
bant, decrevimus de fratrum nostrorum consilio per ordinarios locorum
ac per alios fideles et sapientes viros ad hoc deputandos a nobis contra
singulares personas ipsius ordinis, necnon et contra dictum ordinem per
certas et discretas personas quas ad hoc duximus deputandas, super prae-
missis criminibus et excessibus inquirendum. Hiis nempe quae magis llere
cogunt quam narrare, cor nostrum passione nimia' cruciatur, etcum tauta
nobis providere immineat gemendi materia, fletum non possumus decli-
nare. Quisnam catholicus haec audiens nimis non doleat et prorumpat in
luctum? Quis fidelis hujusmodi sinistrum eventum intelligens amara non
emittat suspiria, verbaque lamentationis et moestitudinis non eructet,
cum tota christianitas hujusmodi doloris sit particeps et hic casus fideles
percutiat universos? Ex hiis etiam, dum ministerio debitae considerationis
nostrae mentis praesentatur obtutibus, ignis in nostris medicationibus
exardescit, et ad tanta discrimina relevanda suspirat affectus, zelus accen-
ditur et spiritus anxiatur. Ad quod, cum nos sufficere commode non posse
sciamus, levamus oeulos nostros ad montem, montem quidem Dei, montem
uberem et pinguem, unde oportunum provenire nobis auxilium humiliter
petimus et devote speramus. Et quia salubre in hiis adhiberi remedium
interest generaliter omnium, nos, cum eisdem fratribus nostris, aliisque
viris prudentibus exacto et frequenti tractatu praehabito, et prout tantae

v necessitatis instantia exigebat, de ipsorum fratrum nostrorum consilio

universale concilium, sicut imitatione digna sanctorum patrum consuetudo
laudabilis longaevae observationis exemplo nos instruit, inde ad kalendas

56

