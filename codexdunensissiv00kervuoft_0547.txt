CODEX DUNENSlS. 505

teras destinavit. infamia vero contra Templarios ipsos crebrescente vali·
dius super sceleribus antedictis, et quia quidam milites ejusdem ordinis
coram nobis secrete deposuerunt jurati quod in receptione fratrum prae-
dicti ordinis haec con‘suetudo vel verius corruptela servatur quod, ad reci-
pientis suggestionem, qui recipitur, ,ihesum negat et super crucem sibi
ostensam spuit in vituperium crucifixi, et quaedam alia faciunt recipiens
et receptus, quae licita non sunt et obviant honestati, prout alter eorum
tunc confessus extitit coram nobis, vitare nequivimus, urgente nos ad id
officii nostri debito, quin tot et tantis clamoribus accommodaremus audi-
tum. Cumque demum, fama publica deferente ac clamosa insinuatione
dicti regis, necnon ducum, comitum et baronum et aliorum nobilium, cleri
quoque ac populi dicti regni Francorum ad nostram propter hoc tam per
se quam per procuratores et syndicos praesentiam venientium, quod
dolentes referimus, ad nostram audientiam pervenisset quod magister, prae-
ceptores et alii fratres dicti ordinis et ipse ordo praefatis et pluribus aliis
erant criminibus irretiti, ac praemissa probari per multas confessiones,
attestationes et depositiones praefati magistri et plurium praeceptorum et
fratrum ordinis praelibati coram multis praelatis et haereticae pravitatis
inquisitore in regno Franciae factas et receptas et in publicam scripturam
redactas, nobisque ac fratribus nostris ostensas quodammodo viderentur,
quia fama et clamores praedicti in tantum invaluerant et ascenderant tam
contra ipsum ordinem quam contra personas singulares ejusdem quod
sine gravi scandalo dissimulari non poterant, nec absque imminenti peri-
culo tolerari, nos lllius cujus vices in terris gerimus, vestigiis inhaerentes.
ad inquirendum de praedictis ratione praevia duximus procedendum.
multosque de praeceptoribus, presbiteris, militibus et aliis fratribus dicti
ordinis reputatos non modice, in nostra praesentia constitutos, praestito
ab eis juramento quod super praemissis meram et plenam nobis dicerent
veritatem ,super praedictis interrogavimus et examinavimus, quibusdam ex
fratribus nostris nobis assistentibus diligenter, eorumque confessiones per
publicas manus in auctenticam scripturam redactas illico in nostra et dic-
torum fratrum nostrorum praesentia ac deinde interposito aliquorum
dierum spatio in pleno consistorio legi fecimus coram ipsis et eas in suo
vulgari cuilibet eorum exponi, qui perseverantes in illis eas expresse et

sponte, prout recitatae fuerant, flexis genibus. manibusque cgipplosis,

