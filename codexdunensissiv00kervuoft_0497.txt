CODEX DUNENSlS. 455

monasterii de Thosan, praedicti Cisterciensis ordinis, ad vestrum forum
vel judicium seculare trabere et vocare, vexare et molestare ad instantiam
talis, et probationes aut testes recipere et examinare aut informationem
alias facere nitimini et intenditis contra eosdem religiosos et in eorum
praejudicium et grave dispendium ac in contemptum et elusionem privi-
legiorum eis super hoc a Sede Apostolica indultorum , unde ego talis, pro-
curator praedicti abbatis seu conventus, habens ad infrascripta potestatem
et speciale mandatum, sentiens et timens ex probabilibus et verisimilibus
conjecturis praedictos abbatem seu conventum dominos meos in praedictis
nisu aut intentione vel processu vestris posse indebite contra Deum et jus-
titiam praegravari, ne ad aliquem actum judicialem seu aliqualem informa-
tionem vel probationem aut testium receptionem, contra praedictos domi-
nos meOS, ad instantiam talis, vestra seculari auctoritate qua fungi dicimini,
quomodolibet procedatis, aut in aliquo gravetis eosdem ab audientia ves-
tra et contra vos et contra partem adversam , et quoscunque alios dictis
dominis meis et mihi in praemissis obnoxios, pro ipsis et ipsis adhaeren-
tibus et eorum nomine ac nominc procuratorio in hiis scriptis ad Sedem
Apostolicam provoco et appello, dictos dominos meos, eorum ecclesiam,
status et familias, bona eorum, me et mea, ipsis adhaerentes et adhaerere
volentes, eorum bona, status et familias protectioni et defensioni Sedis
Apostolicae supponendo, et apostolos michi a vobis dari et concedi cum
qua decet instantia peto, quos si michi denegaveritis vel plus debito distu-
leritis, sentiens ex hoc dictos dominos meos et me ex hoc gravari, iterum
in hiis scriptis ad Sedem praedictam ut supra provoco et appello sub testi-
monio astantium personarum ‚ protestans de liae provocatione seu appella-
tione prosequenda‚ innovanda et notificanda infra tempus a jure statutum,
ubi et quando et coram quibus videro expedire, salva mihi potestate
addendi et minuendi, prout videro oportunum, offerens me probaturum
non omnia sed quae sufficiunt de praemissis, et peto a te notario publico
ut super praemissis inde michi conficias publicum instrumentum.

-00—

