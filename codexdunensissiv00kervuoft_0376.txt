554 CODEX DUNENSlS.

4
non debeant ad receptionem illius, proponit et dicit contra dictam Kate-
rinam et suas litteras antedictas quod littera sua praedicta inefficax est et
invalida, et virtutem non habet qua recipiatur vel recipi debeat in mona-
cham et sororem a dictis abbatissa et conventu, rationibus inferioribus
annotatis quarum prima est talis quam dictus procurator proponit ad
finem praedictum. In claustro enim praedicto de mandato Sedis Apostolicae
patribus abbatibus alias directo certus numerus monacharum est institutus
per venerabilem patrem ipsarum dominum abbatem Clarevallensem et
auctoritate praedicta legitime confirmatus, quem numerum observare et
eumdem non excedere, juramento corporaliter praestito, promiserunt.
Unde cum in dicta littera de hujusmodi numero certo nulla fiat mentio,
ut deberet⁷ littera ipsa inefficax et invalida est censenda.

Secunda ratio talis est quod Katerina praedicta litteram apostolicam
cui inititur falsitate suggesta et veritate tacita impetravit, non impetratura
litteram ipsam alias. Asserit enim litteratam se esse, cum tamen illitterata
existat, utpote non discernens quae littera sit vocalis vel consonans et
quem locum debeat obtinere una littera vel altera in conjunctione ipsa-
rum quem etiam locum q. littera magis quam c. littera obtinere debeat,
an etiam v. littera semper vim suam habeat differenter vel uniformiter,
immo penitus omnem vim litterae ignorat, et illitterata verius quam lit-
terata merito est censenda.

Praeterea cum illitterata fuerit et hoc' ipsum negare non possit, adhuc
illitterata praesumitur et pro illitterata merito debet haberi, nec enim
dominus papa in sua littera eam examinatam fuisse de aliqua litteratura
vel asserit vel testatur, ut probatione litteraturae propositae non sit opus.

Tertia ratio quam proponit procurator praedictus ad finem praedictum,
est talis ε

Religiosis Cisterciensibus tam monachabus quam monachis universis a
Sede Apostolica est indultum ut nullum recipiant, nec recipere compel-
lantur in monachum vel conversum , monacham vel conversam per litteras
Sedis Apostolicae non facientes plenam et expressam de indulto hujus-
modi mentionem, · unde cum in dicta littera qua Katerina praedicta utitur
et cui ipsa inititur, nulla fiat mentio de indulto praedicto, hujusmodi sua
littera non immerito est inefficax et invalida reputanda.

Hiis rationibus et aliis quas discretio vestra, domine judex, nolens

