518 CODEX DUNENSlS.

Dudum inter karissimos in Christo filios nostros Philippum Franciae,
ex una parte, et Eduardum Angliae, ex parte altera, reges illustres, sugge-
rente inimico humani generis pacis aemulo, super diversis articulis,
materia discordiae et dissentionis exorta, tandem idem reges per speciales
nuntios et procuratores ipsorum ad hoc ab eis mandatum habentes in nos
Bonisacium, divina providentia papam octavum, tanquam in personam
privatam, et dominum Benedictum Gaytanum, tanquam in arbitrum,
arbitrator-em, laudatorem, diffinitorem, arbitralem sententiatorem, amica-
bilem compositorem, praeceptorem, ordinatorem, dispositorem et pronun-
tiatorem super reformanda pace et concordia inter ipsos reges ac super biis
quae ad pacem pertinent, et super omnihus et singulis discordiis, guerris,
litibus, controversiis, causis, quaestionibus, dampnis et injuriis, petitio-
nibus, actionibus realibus et personalibus atque mixtis quae fuerant,
erant seu vertebantur vel esse et verti possent inter ipsos reges, occasione
quacunque, de, alto et basso, absolute et libere compromittere curaverunt,
prout in compromissorum instrumentis publicis inde confectis plenius
continetur. Nos igitur Bonisacius papa praedictus, qui finem litibus impo-
nere affectamus, sed praecipue inter reges praedictos quorum quietem
indesinenter appetimus, et tanto ferventius felices cupimus vigere suc-
cessus quanto pleniori eos affectione prosequimur et puriori complectimur
caritate, hujusmodi compromissis receptis et nobiscum praehabita delibe-
ratione diligenti, vocatisque nuntiis et procuratoribus supradictis ad arbi-
trium, laudationem, mandatum et arbitralem sententiam audiendu'm,
cisque coram nobis ad boc specialiter constitutis, ad laudem omnipotentis
Dei qui est pacis actor et salutis amator et Gloriosae Virginis matris ejus,
sicut arbiter, arbitrator, laudator et amicabilis compositor, ac sicut privata
persona et Benedictus Gaytanus, ex virtute ac forma compromissorum
praedictorum et omni modo et jure quo melius possimus, viam arbitra-
toris, laudatoris et amicabilis compositoris sequentes, dicimus, arbitramur,
laudamus, diffinimus, arbitraliter sententiamus, mandamus, ordinamus,
disponimus, pronuntiamus bac vice ut inter eosdem reges fiat et sit per-
petua et stabilis pax et quod treugae vel sufferentiae voluntariae dudum
indictae, initae ac firmatae inter eos eo modo et forma ac omnibus illis
personis et terris, et sub illis poenis et conditionibus et temporibus sub
quibus dictae, initae ae firmatae fuerint, immobiliter observentur, ad hujus-

