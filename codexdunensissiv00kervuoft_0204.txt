162 CODEX DUNENSIS.

Algiae, in ecclesia Luxoviensi salutem et apostolicis firmiter obediendi
mandatis. Litteras felicis recordationis domini Benedicti papae undecimi
vera bulla cum filo canapis integro bullatas, non cancellatas, non abo-
litas, non abrasas, nec in aliqua sui parte vitiatas, sed omni suspicione
carentes, reverenter, ut decuit, et devote recepimus, tenorem qui sequitur
continentes: '

Benedictus, servus servorum Dei, venerabilibus fratribus archiepiscopo
Narbonensi et episcopo Autisiodorensi ac dilecto filio P. de BellaperticaÂ³
canonico Bituricensi , collectoribus decimae impositae proreductione mo-
netae regni Francorum ad pondus et valorem debitum in eodem reguo
deputatis, salutem et apostolicam benedictionem.

Ex multiplici negotiorum varietate quae in amplum ratione Ecclesiae
alveum undique confluunt, jugiter hinc inde distrahimur, cogitationibus
vexamur assiduis, multumque nos agitat supra vires terrenarum fluctuatio
tempestatum, sed hoc principaliter nostra laborat intentio, vires tendunt
et labores exponimus ut Christi fidelibus, quorum licet indigni et insuffi-
cientibus meritis ex divina dispositione sumus universalis pastor et pater,
quietis commoda praeparemus, noxia subtrahendo: in eorum namque
quiete quiescimus et anxietatibus anxiamur, ideoque vias et modos exqui-
rimus ex quibus eis tam spiritualis quam temporalis prosperitas fructuo-
sius valeat provenire. Sane dum diligenter attendimus quot et quantae
incommoditates et dampna ex diminutione monetae, maxime Turonen-
sium et Parisiensium , quam cudi facit karissimus in Christo filius noster
Philippus, rex Francorum illustris, quae antiquo pondere et valore jam
non modicum defraudatur, non solum ecclesiis, clericis et ecclesiasticis
personis, aliisque incolis illarum partium , sed aliis provenire noscuntur,
opem et operam libenter impendimus ut eadem moneta, considerato in
hoc communi fidelium commodo, ad valorem et pondus pristinum redu-
catur in quo fuit tempore beati Ludovici, avi clarae memoriae domini
Philippi, patris et primis regni temporibus dicti regis. Verum quia in
hoc impensae non modicae requiruntur, nos congruum reputantes ut
eidem regi qui hactenus gravia sustinuit onera expensarum, in hoc arti-
culo subsidium praebeatur, illud a venerabilibus fratribus nostris archi-
episcopis et episcopis ac dilectis filiis electis, abbatibus, prioribus, prae-
positis, decanis, archidiaconis, archipresbyteris et aliis ecclesiarum

