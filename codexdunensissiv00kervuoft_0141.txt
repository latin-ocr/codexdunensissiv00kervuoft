CODEX DUNENSlS. 99

praefatus episcopus dyochesanus ipsius, temporibus et conditionibus sie se
habentibus ut nunc se habent, accedere nec velle, nec posse commode dici-
tur, nec etiam aliquis alius episcopus ipsi loco propinquus existat quem in
hoc laborare velimus, personaliter accedentes, eamdem ecclesiam et ipsius
cymiterium auctoritate nostra ad omne dubium excludendum reconciliare
curetis aqua per quemvis catholicum episcopum obtinentem Apostolicae
Sedis gratiam benedicta, et clericis ac personis ecclesiasticis praedictis ad
easdem villam et ecclesiam revocatis per vos vel alium seu alios, divina
organa reassumi faciatis in ipsis et sacramenta ecclesiastica populo minis-
trari, non permittentes praefatos provisores et adhaerentes eis praedicto-
rum occasione pendente hujusmodi appellationum et negotii principalis
causa, quam et eam contingentia sub dicti cardinalis audientia ventilari
volumus, quomodolibet molestari, contradictores et molestatores quoslibet
per censuram ecclesiasticam appellatione postposita compescendo. Caete-
rum quia parum prodesset praelatis provisoribus et eis adhaerentibus
dictorum resumptio organorum et sacramentorum administratio , nisi
eorum capaces existerent, volumus eis per vos auctoritate nostra, si forte
aliquibus essent praedictorum occasione auctoritate dictorum episcopi
Tornacensis et abbatis Sancti Bavonis ligati sententiis vel laqueis involuti,
quominus praedicta sacramenta recipere et divinis officiis interesse vale-
rent, de debitae absolutionis beneficio in forma Ecclesiae, prout indiguerint,
de speciali gratia provideri, recepto tamen ab eis corporaliter juramento
quod super hiis pro quibus invenirentur sorte ligati, Ecclesiae parebunt
mandatis seu cardinalis praedicti aut illius cui negotium commiserimus
memoratum semel vel pluries faciendis.

