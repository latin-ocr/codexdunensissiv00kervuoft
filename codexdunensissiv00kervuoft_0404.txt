562 CODEX DUNENSIS.

noster et dominus ad devotionem fidelium terrae nostrae et alibi aliorum
fided ignorum qui piis sunt conversationibus et familiaritatibus nobis juncti
respiciens speret per ipsorum orationes assiduas onus sibi commissarum
sollicitudinum supportare salubrius ac levius, et quas orationes idem
dominus noster nostra diligenti instantia vult requiri, cupientes in hoc
eidem gratum gratitudinis exhibere servitium, caritatem vestram attentis
in Domino precibus requirimus et rogamus omni affectu quo possumus
quatinus considerata ipsius summi pontificis sancta et laudabili voluntate
quaeque ad vestras orationes gerere se cognoscit, offeratis et offerri a
vestris subditis faciatis preces sedulas Jhesu Christo, ut ipse suae virtutis
magnitudine concedat dicto sanctissimo patri nostro sic regere Ecclesiam
sanctam suam ac populum universum catholicum et in cura sollicitudinum
sibi incumbentium tam prospere suos actus dirigere quod cedat ad laudem
et honorem Altissimi ac exaltationem nominis christiani, ipseque, post
praesentis vitae miseriam et laborem requiem felicitatis perpetuae conse-
qui mereatur. ’

Ut etiam dictus pater noster sanctissimus in vestris piis orationibus et
pietatis operibus specialius commendetur, a vobis petimus pro munere
speciali ut omnibus vestrum et singulis juxta statum cujuslibet onus salu-
tare ac conveniens missarum et psalmorum cum aliis piis et devotis ora-
tionibus pro ipso et sibi commissis sollicitudinibus specialiter ........

Item quia pro firmo speramus et credimus apud vos preces nostras feli-
citer exaudiri, vos rogamus ut quod de praemissis feceritis, nobis pe'r
vestras patentes litteras remandare curetis.

Datum anno Domini Μ0 CC⁰ Lxxo secundo, die lunae post Reminiscm.

