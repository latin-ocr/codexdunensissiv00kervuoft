78 CODEX DUNENSIS.

jam non estis sub lege sed suh gratia, ita secundum severam vestri disci-
plinam dijudicantes vos ipsos ut vix possitis ab alio sine praejudicio
judicari, faveamini favorabiliter in vestrae innocentiae puritate quae accu-
ratius custodita tanto ut speramus in monte sanctificationis, ubi plantavit
vos Dominus et vivificavit in rore virtutum, clariori luce fulgebit minoribus
per exemplum quanto minus molestiae exterius formidabit. Hinc est quod,
cum obtineatis ex privilegio Sedis Apostolicae speciali ut nulli omnino
hominum licet in vos vel in monasteria vestra aut fratres inibi constitutos
contra id quod ab origine ordinis noscitur observatum , excommunicationis,
suspensionis vel interdicti sententias promulgare, nos quieti vestrae paterna
volentes diligentia providere, adjicimus de gratia potiore auctoritatem vobis
praesentium indulgendo ut non solum aliis, verum etiam nec Apostolicae
Sedis legatis sententias excommunicationis, suspensionis, interdicti vel
etiam . . . . ; . in vos vel in monasteria vestra sine nostro speciali mandato
aliquatenus audeat promulgare, quas si promulgari contingat, irritas de-
cernimus et inanes. Ad haec, cum per Dei gratiam ostium vestrum omni
pateat transeunti, prohibemus omnino ne Apostolicae Sedis legatis pro—
curationes pecuniarias a vobis exigere vel extorquere praesumant, sed
cum ad vestri ordinis domos accesserint, sine carnium esu cibis regulari—
bus sint contenti. Nulli ergo, etc., hanc paginam nostrae concessionis et
inhibitionis infringere, etc. ,
Datum Laterani x kalendas decembris pontificatus nostri anno tertio.

qen-—

LVIIl.

Les monasteres de l'ordre de Citeauae ne som point soumis, en matiere d’in-
terdit et d'eoecommunicalion, ἀ l'autorite' episcopale.

Lucius episcopus, servus servorum Dei, dilectis filiis abbati cisterciensi
et universis coabbatibus ejus sub eodem ordine Domino servientibus salu-
tem et apostolicam benedictionem.

