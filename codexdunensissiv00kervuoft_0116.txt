74 CODEX DUNENSIS.

excommunicatos qui expelli debent secundum formam privilegii quinimmo
quoad non interdictos et excommunicatos.

Quarto-decimo, quaeritur an privilegiati etiam non servantes interdic-
tum possunt cum praedictis fratribus celebrare divina. Et est dicendum
quod privilegiati qui non servant interdictum, 'sicut non tenentur ex eorum
privilegio, possunt celebrare apud fratres praedictos, quoniam locus isto-
rum fratrum non est interdictus et a sententia interdicti defenditur propter
privilegium supradictum, et in eo possunt fratres cum non interdictis nec
excommunicatis celebrare, ut supra praemissum. Si autem hujusmodi pri·-
vilegiati abuterentur privilegio suo et abutendo servarent interdictum, tunc
quia facerent contra interdictum et illud violarent, tunc efficerentur irre-
gulares et suspensi, et sententiam excommunicationis in processu exepu-
tionis latam contra non servantes interdictum incurrerent, et tunc tales
privilegiati non possent celebrare apud fratres praedictos. Certum est enim
quod suspensi, irregulares et excommunicati non possunt celebrare in
loco quantumcunque privilegiato seu non interdicto.

Quinto-decimo, quaeritur utrum fratres praedicatores et minores servent
interdictum generaliter prolatum in terra domini comitis et ejus jurisdic-
tioni subjectam, et an praedicatores et minores volentes celebrare apud
praedictos fratres debeant admitti per eos. Et est dicendum quod ad ista
non posset responderi, nisi videretur privilegium praedictorum fratrum
praedicatorum et minorum. lpsi siquidem praedicatores et minores possent
habere talia privilegia quod volentes celebrare apud praedictos fratres de-
berent admitti, et talia quod non deberent admitti. “

Sexto-decimo, quaeritur an tempore generalis interdicti possint indul-
gentiae dari venientibus ad audiendum verbum Dei. Et est dicendum quod
sic. Cum enim praedicatio verbi Dei sit exceptuata et permissa tempore
generalis interdicti, ut dictum est, per consequens et ejus accessorium tales
indulgentiae dari possunt et dari permittuntur, nam sunt quasi connexa,
unde quod de uno permittitur, de alio permissum videtur, et accessorium
sortitur naturam principalis.

Septimo-decimO, quaeritur an sacerdotes et clerici seculares non privi-
legiati et servantes interdictum possint apud praedictos legere, cantare,
audire et celebrare divina, et etiam eligere sepulturam, et an dicti fratres
possint tales recipere ad sepulturam cum sollempnitatibus consuetis. Et est

