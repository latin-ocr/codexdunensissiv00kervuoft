58 CODEX DUNENSlS.

de Thosan devotis orationum suffragiis et aliis piis obsequiis variis et di-
versis nostris multotiens complacuissent desideriis, nos propter Deum et
eorum merita gratiosa et ob nostrae, successorum et praedecessorum nos-
trorum remedium animarum, ut contra possessiones et bona sua et eccle-
siae suae omnis calumpniosa prorsus cesset materia et occasio temporibus
successivis, dictisque bonis et possessionibus omni tranquillitate gaudeant,
etiam omni pace, pro auctoritate, consensu, corroboratione, approbatione
et nostrae confirmationis munimine firmius obtinendis, ea fecimus in hiis
scriptis redigi specialiter et expresse , videlicet, etc. Igitur abbati, conventui
et ecclesiae memoratis super optinendis et possidendis omnibus et singulis
praemissis, prout superius sunt conscripta â€š auctoritatem, consensum ,
robur et firmitatem sollempniter inpartimur, et ea ipsis abbati, conventui
et ipsorum ecclesiae, ex certa scicntia, habitoque super hoc diligenti con-
silio, taliter confirmamus ne per nos vel successores nostros contra dictos
abbatem et conventum, ipsorumque ecclesiam , super dictis possessionibus,
juribus sive bonis reindel'uratio, nec inquisitio in posterum ulla fiat, aliudve
per quod praemissa vel aliquod praemissorum possint vel debeant retrac-
tari, vel per quod in praedictis ipsa ecclesia in personis sive bonis moles-
tari valeat seu turbari.

Ad haec ipsam ecclesiam, personas et bona ejusdem sub protectione
nostra suscepimus, et contra quoscunque in jure suo tanquam terrae Do-
mini ratione prima defendemus. Et ut fides plenaria praesentibus adhibea7
tur litteris, volumus et expresse concedimus quod huic instrumento per
se stetur, absque exhibitione aliarum litterarum seu alia probatione qua-
cunque. Et ad baec praemissa omnia et singula firmiter observanda nos et
successores nostros specialiter obligamus. In robur igitur et memoriam
perpetuam futurorum vel sic omnium et singulorum praedictorum prae-
sentem cartam concessimus praefatis abbati, conventui et ecclesiae de
Thosan sigillorum nostrorum appensione munitam.

