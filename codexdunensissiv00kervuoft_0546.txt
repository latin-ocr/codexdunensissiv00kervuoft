504 CODEX DUNENSl S.

ad hoc nos voluit in specula eminenti apostolatus assumi, quod gerentes,
licet immeriti, vices ejus in terris, in omnibus nostris actibus et processibus
ipsius , vestigia , quantum patitur humana fragilitas , imitemur. Saue
dudum, circa nostrae promotionis ad apicem summi pontificatus initium,
et antequam Lugduni ubi recepimus nostrae coronationis insignia, ve-.
niremus, et post, tam ibi quam alibi, secreta quorumdam nobis insinua-
tio intimavit quod magistri, praeceptores et alii fratres ordinis militiae
Templi, et etiam ipse ordo qui ad desmsionem patrimonii ejusdem Domini
nostri fuerant in transmarinis partibus deputati, contra ipsum Dominum
in scelus apostasiae nephandum, detestabile ydolatriae vitium, execrabile
facinus sodomorum et haereses varias erant lapsi. Quia vero non erat veri-
simile, nec credibile videbatur quod viri tam religiosi qui praecipue pro·
Christi nomine suum saepe sanguinem effundere et personas suas mortis
periculis frequenter exponere credebantur, quique multa et magna* tam iu
divinis officiis quam in jejuniis et aliis observantiis devotionis signa sre—
quentius praetendebant, suae sic essent salutis immemores quod talia per—
petrarent, hujusmodi insinuationi ac delationi, ipsius Domini nostri exem*
plis ac canonicae scripturae doctrinis edocti, aurem noluimus inclinare.
Deinde vero carissimus in Christo filius noster Philippus, rex Franciae
illustris, cui eadem fuerant facinora nuntiata, non typo avaritiae cum de
bonis Templariorum nichil sibi vendicare vel appropriare intendat, immo
ea per deputandos a nobis gubernanda , custodienda et conservanda libe-
raliter ac devote dimisit, manum suam totaliter amovendo, et senes—
callis, ballivis et aliis subditis et officialibus, necnon et ducibus, comi-
tibus, baronibus et aliis subditis quibuscunque per suas patentes litteras
mandavit ut curatoribus et amministratoribus generaliter in regno Fran-
ciae deputatis a nobis et deputatis a singulis archiepiscopis et episcopis
in suis civitatibus et dyochesibus bona mobilia et immobilia dictorum
Templariorum, quae praedicti officiales regii et alii subditi ceperunt et
tenuerunt. tradant integraliter et restituant indilate, et quod eosdem
amministratores tueantur et defendant quoad custodiam et amministra-
tionem dictorum bonorum, cum suerint requisiti, sed, fidei orthodoxae fer-
vore, suorum progenitorum vestigia clara sequens, attentius de praemissis,
quantum licite potuit, se informans ad instruendum et informandum nos
super his, multas et magnas nobis informationes per suos nuntios ct lit-

