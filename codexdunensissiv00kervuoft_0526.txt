484 CODEX DUN ENSlS.

cccxxxvl.

Lettre des abbe's de Thosan etde Baudeloo eur les mallatura de la* Flandre.

Reverendis in Christo patribus , domino abbati Cisterciensi, totique con-
ventui abbatum capituli generalis, fratres N. de Capella in mandria, Jo. de
Bodelo dicti abbates, et Jo. dictus prior de Dunis‚ salutem cum omni qua
possunt reverentia et honore. ¹ 2

ln partibus Flandriae, sicut Vestram Paternitatem credimus non latere,
tam dira et gravis guerrarum commotio est suborta quod magna pars dictae
terrae flammarum voragine sit vastata ac ipsius incolae bonis omnibus sint
penitus denudati, et quos nondum pestis tetegit, eisdem videatur verisimi-
liter imminere, a quibus secularis potestas pro suis alendis exercitibus
tantum accipit quod nec creditoribus suis satisfaciendi, nec vivendi ha:-
bebunt saltem tenuiter facultatem, a nobis autem praecipue quorum
substantia magis existit prae manibus, utpote in blado et animalium
nutrimentis, quibus etiam, si in aliquo gravaremur ulterius, mendicandi
incumberet necessitas cum versus Franchiam sive Alemanniam refugium
aut securus accessus non pateat ⁴in praesenti. Quare Reverentiam Vestram
humiliter imploramus quatenus nobis attritis et afflictis compatientes et
nostram impossibilitatem benignius attendentes, a quibuslibet taxationem
seu impositionem oneribus habere dignemini misericorditer excusatos.

Valeat in Domino Vestra Reverenda Paternitas tempore longiore.

