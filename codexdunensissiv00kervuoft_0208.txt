166 CODEX DUNENfflS.

coeperit, et alia perdiderit cursum suum , sic quod extunc effluxerit primus
solutionis terminus decimae supradictae, decimam ipsam a praelatis et
personis ecclesiasticis supradictis faciamus juxta praedictarum litterarum
apostolicarum continentiam et tenorem integraliter exhiberi. Nos ejus
petitionibus annuentes et volentes mandatum apostolicum nobis in hac
parte directum, ut tenemur, exequi, reverenter vobis et vestrum singulis
sub poena excommunicationis, suspensionis et auctoritate praedicta dis—
tricta praecipiendo mandamus, vosque universos et singulos vestrum prae-
sentium tenore monemus primo, secundo et tertio, et una monitione
peremptoria procurabimus quatenus vos et vestrum singuli dictam deci-
mam dicto domino regi in quatuor infrascriptis terminis : primo videlicet ,
infra mensem postquam praesens monitio in ecclesia cathedrali uniuscu-
jusque civitatis dictae provinciae fuerit publicata , secundo in instanti sesto
Nativitatis beatae Mariae Virginis , et tertio extunc ad sex menses, quarto
vero abunde ad alios sex menses proximo numerandos nobis aut personis
deputatis seu substitutis aut deputandis seu substituendis a nobis in qua-
libet civitate vel dyocesi dictae provinciae ad collectionem et receptionem
ejusdem decimae, sic omni difficultate cessante, solvatis integre et red—
datis, quod de obedientia et devotione merito commendari possitis et Sedis
Apostolicae et domini regis praedicti benivolentiam et favorem exinde
promereri. Quod si hujusmodi monitionibus nostris et processui non pa-
rueritis cum effectu, vel si in solutione dictae decimae in toto vel in parte,
statutis ad hoc terminis aut aliquo eorumdem, vos deficere, quod absit,
contigerit, nos vobis dominis archiepiscopo et episcopis ingressum Eccle-
siae interdicimus, et in vos omnes alios et singulos praedictos videlicet in
singulares personas non parentes excommunicationis, etin capitula, col-
legia, conventus et ecclesias interdicti sententias, auctoritate praedicta,
ferimus in hiis scriptis. Si vero vos, praedicti archiepiscopi, vel vestrum
aliquis per octo dies (quod absit) praedictum sustinueritis interdictum,
animo indurato in vos interdictum hujusmodi sustinentes, in eisdem
scriptis excommunicationis sententias promulgamus ad poenas alias contra
vos omnes et singulos non parentes, prout rebellium protervitas exegerit

et expedire viderimus processuri. Datum Parisiis, quarto die martii, anno
Domini Μο CCC⁰ sexto sub sigillo nostro.

 

