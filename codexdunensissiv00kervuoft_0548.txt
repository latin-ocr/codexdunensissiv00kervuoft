sos conex nnNssNsis

lacrimabiliter, devote et humiliter supplicantes quod eis tam a prae-
dictis reatibus quam ab excommunicationis sententia quam incurrerant
pro praemissis absolutionis dignaremur beneficium impartiri, quod eis
juxta 'formam Ecclesiae duximus concedendum, approbarunt. Verum quia
in universi mundi partibus per quas idem ordo diffunditur ac fratres‘
'degunt ipsius, super hiis non possumus inquirere per nos ipsos, ut nostra
cum aliis juxta apostolum onera partiamur, inquisitionem hujusmodi per
venerabiles fratres nostros dyochesanos episcopos in suis civitatibus et
dyocesibus et alios deputatos a nobis contra singulares personas praefati
ordinis et per eosdem vel alios per nos etiam deputatos contra ipsum ordi—
nem fieri mandavimus juxta nostrarum quas super hoc eis dirigimus, con-
tinentiam litterarum. Volentes igitur ut eadem inquisitio ad Dei honorem
et fidei catholicae conservationem et totius christianitatis utilitatem finem
debitum sortiatur, citamus cum praesentibus peremptorie locum tenentem
supradicti magistri et conventum dicti ordinis in regno Cipri, omnes et
singulas personas ipsius, sive sint presbiteri sive clerici, milites, praecep—
tores, servientes et alios quoscunque fratres ejusdem ordinis in regno prae-
dicto vel aliis partibus quibuscunque transmarinis vel cismarinis moran-
tes seu existentes , ex quacunque causa ibidem fuerint, illos videlicet qui
nostra auctoritate capti et detenti non sunt, quod ipsi et eorum quilibet
coram dictis >dyocesanis et per nos eisdem adjunctis, quos, ut praemittitur.
ad haec decernimus deputandos, in termino quem ipsi per eorum publi-
cum edictum citationis statuunt, ad dicendum eis de praedictis omnibus
veritatem, ac deinde illi qui eadem auctoritate nostra capti non fuerintvel
detenti personaliter et ipse conventus per ydoneos syndicos vel defensores
coram nobis in generali concilio quod Viennae in kalendis octobris ad
duos annos congregari mandamus, tam nominibus suis propriis quam
ordinis praelibati, comparere procurent, seipsos et ipsum ordinem, si vo—
luerint et valuerint, super praedictis legitime defensuri et justam, dante
Domino, sententiam vel ordinationem nostram humiliter recepturi, non
obstantibus privilegiis quibuscunque eidem ordini et personis ipsius ‘ab
Apostolica Sede concessis per quae effectus praesentium posset quomodoli-
bet impediri. Quod si praedictis modis contempserint comparere, nibilo-
minus contra ipsos ad inquirendum et sententiantium seu ordinandum,
eorum contumaciam divina replente praesentia. procedetur, negotii quali-

 

