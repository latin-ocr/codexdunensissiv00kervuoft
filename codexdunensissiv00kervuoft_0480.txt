438 conEx DUNENSlS.

exponere videbantur, quique multa et magna, tam in divinis officiis quam
in jejuniis et aliis observantiis, devotionis signa frequentius praetendebant,
suae sic essent salutis immemores, quod talia perpetrarent, hujusmodi
insinuationi et delationi ipsorum, ejusdem Domini Nostri exemplis -et
canonicae scripturae doctrinis edocti, aurem noluimus inclinare. Deinde
vero karissimus filius noster in Christo Philippussrex Francorum illus·
tris, cui eadem facinora fuerant nuntiata, non typo avaritiae, cum de
bonis Templariorum nichil sibi vendicare aut appropriare intendat, immo
ea⁴ nobis et Ecclesiae per deputandos super hoc a nobis amministranda,
gubernanda, conservanda et custodienda liberaliter et devote in regno
suo dimisit, manum suam exinde totaliter amovendo, sed fidei orto-
doxae servore suorum progenitorum clara vestigia sequens, accensus
de praemissis quantum licite potuit, se informans ad informandum et
instruendum nos super hiis multas et magnas nobis informationes por
suos nuntios et litteras destinavit. Infamia vero contra Templarios ipsos
increbrescente validius super sceleribus antedictis, et quia etiam quidum
χ miles ejusdem ordinis, magnae nobilitatis et qui non levis opinionis in
dicto ordine habebatur, coram nobis secreto juratus deposuit quod in
receptione fratrum dicti ordinis haec consuetudo vel verius corruptela
servatur quod ad recipientis vel ab eo deputati suggestionem, qui recipitur
Jhesum Christum negat, et super crucem sibi ostensam spuit in vitupe-
rium crucifixi, et quaedam alia faciunt recipiens et receptus quae non sunt
licita, nec humanae conveniunt honestati, prout ipse tunc consessus extitit
coram nobis, urgente nos ad id officii nostri debito, vitare nequivimus
quin tot et tantis clamoribus accomodaremus auditum. Sed cum demum
fama publica deferente ac clamosa insinuatione dicti regis, necnon ducum,
comitum et baronum ac aliorum nobilium, cleri quoque et populi dicti
regni Francorum, ad nostram propter haec tam per se quam per procura-
tores et sindicos in nostram praesentiam venientium, quod dolenter referi-
mus, ad nostram audientiam pervenisset quod magister, praeceptores et alii
fratres dicti ordinis et ipse ordo, praefatis et pluribus aliis criminibus erant
irretiti, et praemissa per multas confessiones, attestationes et depositiones
praefati magistri et plurium praeceptorum et fratrum ordinis· praelibati
coram multis praelatis et haereticae pravitatis inquisitore in regno Fran-
corum factas, habitas et receptas et in publicam scripturam redactas,

